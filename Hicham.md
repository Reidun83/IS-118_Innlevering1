
# Veileder prosjektarbeid

## Innledning
Denne veilederen er ment som et verktøy for prosjektledere som står på terskelen til å starte et nytt prosjekt. Dets suksess avhenger av både hvordan samarbeidet mellom gruppemedlemmene fungerer og hver enkelts innsikt i hvordan man løser oppgaver på en god måte (Jacobsen, 2019, s. 14). Denne arbeidsformen varer i en tidsbegrenset periode, hvor mange ulike personer skal jobbe sammen. For å lykkes er det derfor viktig å starte på en god måte, sette sammen gode team og sørge for at samtlige medlemmer arbeider mot samme felles mål. Dette innebærer å komme godt i gang fra start, slik at man holder seg innenfor kravene til det man kaller for jerntriangelet; tid, kostnad og kvalitet (Jacobsen, 2016, s. 43), såvel som å bygge opp under mellommenneskelige relasjoner (Gjøsund & Huseby, 2016, s. 17).

## Rekruttering og sammensetning av prosjektgruppen
 Gjøsund og Huseby skriver at en gruppe med flere medlemmer som samarbeider kan regne med å oppnå mer enn det hver enkelt person kan gjøre alene (2016, s. 26). Når man starter et prosjekt så er noe av det viktigste å sette sammen en god gruppe fra start. Hvem som er med i gruppa påvirker hvordan man jobber sammen og hvor gode løsninger man klarer å lage.

Utgangspunktet er en antakelse om at det i en godt fungerende gruppe må være noen personer som kan spille forskjellige roller, det vil si å dekke ulike gruppefunksjoner (Jacobsen, 2016, s. 33) .Det er viktig med tverrfaglighet i grupper fordi et prosjekt handler om flere ting. For eksempel bruker opplevelser, sikkerhet, teknologi, politikk og lokalsamfunnet. Når man kombinerer disse, så blir løsningene ofte bedre og mer gjennomtenkt.

For å få en mer tverrfaglig gruppe så bør man ha med en eller flere fra IT-avdelingen (front-end-back-end). En designer som kan tenke på brukervennlighet (UX,UI). Fagfolk fra kommunen f.eks fra plan, bygg og kultur. En politisk rådgiver. En ekspert på datasikkerhet (cybersecurity), og personer som representerer lokalsamfunnet (innbyggere). Når man kombinerer disse, så blir løsningene ofte bedre og mer gjennomtenkt.

 Selv om alle har ulik utdannelse og har ulike oppgaver i prosjektet, så er det fortsatt viktig at gruppa har noen ting til felles (Jacobsen, 2016, s. 34). Dette kan være lik alder, lignende erfaringer, eller et felles engasjement. Når folk opplever at de har noe til felles, så blir det lettere å stole på hverandre og skape et godt samarbeid fra starten av. Alle jobber til syvende og sist mot ett og samme mål.

Det er flere grunner til at dette burde planlegges tidlig. Tidlig planlegging fører til at man får satt sammen et sterkt og balansert team. Man oppdager tidlig om det mangler noen, og har tid til å finne riktig person til det. Man får tid til å bli kjent med kollegaene og bygge tillit tidlig i prosjektet, og det sparer tid og reduserer konflikter/problemer senere i prosjektet (Jacobsen, 2016, s. 35)
> Written with [StackEdit](https://stackedit.io/).
